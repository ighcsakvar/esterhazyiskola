---
title: Evangélikus
date: '2020-04-29 23:33'
hide_git_sync_repo_link: false
---

<div markdown="1" class="centered-text">
##### Mi jellemzi az evangélikus hit - és erkölcstanórát?
![](40523297_1828520853851530_5951805828703977472_n.jpg?cropResize=300,300&classes=left)Az evangélikusok olyan keresztények, akik a lutheri reformáció (1517) egyházmegújítását komolyan veszik ma is: hisszük, hogy Isten nem teljesítményeink alapján, hanem saját szeretetéből fogad el mindenkit. Ezzel a nyíltsággal közeledünk minden emberhez.
Az evangélikus hitoktatás témái ahhoz kötődnek, hogy Isten érzékeny, a világ dolgaiban részt vevő embernek teremtett minket. Ahogy a só az ételben és a világosság a sötétben, úgy szeretnénk megjelenni korunk kérdései között. A diákok korának megfelelő módon, őszintén beszélünk életkérdéseinkről, mint például: Ki vagyok én? Hol a helyem a családban, az iskolában, a közösségekben? Mitől teljes az életünk? Milyen értékeket közvetít a Biblia? Hogyan tapasztalható meg Isten szeretetének az ereje?


##### Melyek az evangélikus hit - és erkölcstanórák fő témakörei?
&nbsp;&nbsp;&nbsp;Jézus életének és tanításának megismerése.<br/>
&nbsp;&nbsp;&nbsp;Önismeret.<br/>
&nbsp;&nbsp;&nbsp;Emberi kapcsolatok.<br/>
&nbsp;&nbsp;&nbsp;A közösség és a környezet jelentősége életünkben.

##### Ki tartja az evangélikus hit - és erkölcstanórát?
A helyi evangélikus egyházközség lelkésze vagy hitoktatója.

##### Ki járhat evangélikus hit - és erkölcstanórára?
Bárki választhatja az evangélikus hit- és erkölcstant. A jelentkezésnek nem feltétele sem a keresztség, sem az evangélikus egyházhoz való tartozás.

##### Mi a jelentkezés módja?
A szülő nyilatkozik arról, hogy gyermekét szeretné beíratni az evangélikus hit- és erkölcstanórára. Az új iskolába kerülő gyerekek szülei a beiratkozás alkalmával, egyéb esetekben a szülők minden tanév május 20. napjáig jelezhetik döntésüket az általános iskolában.

![](IMG_20180706.jpg?cropResize=400,400&classes=left)

##### Szeretettel várjuk gyermekét az evangélikus hit - és erkölcstanórákon!
További tudnivalók: [hitoktatas.evangelikus.hu](http://hitoktatas.evangelikus.hu)
Kiadja a Magyarországi Evangélikus Egyház, [www.evangelikus.hu](http://www.evangelikus.hu)

Csákvári iskolánkban az evangélikus hittant Mészáros Tamás hittan tanár oktatja első osztálytól nyolcadikig. Az óvodai hitoktatást és a konfirmációra való felkészítést Szebik Károly evangélikus lelkész végzi. Kérdéseikkel forduljanak hozzájuk bizalommal.

</div>