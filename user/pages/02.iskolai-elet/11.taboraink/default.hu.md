---
title: Táboraink
date: '2021-03-02 00:31'
hide_git_sync_repo_link: false
---

<div markdown="1" class="centered-text">
##### Napközis jellegű táborok

**Angol nyelvi tábor június 21- június 25.**: Iskolánk épületében napközis jelleggel, 3-6. osztályos gyerekeknek. Tevékenységeink énekek, mondókák, játékok, tanulása angol nyelven.
Egy vidám hét Bagdi Boglárkával, Kathi Noémivel és Hajagos Zsuzsannával.

##### "Ottalvós" táborok

**Alkotó tábor június 27. - július 4.**: Az idén is megszervezzük hagyományos KÉZMŰVES-ALKOTÓ táborunkat KÖRNYEBÁNYÁN. A tábor költsége 30.000Ft. Fő tevékenységeink üvegfestés, origami, csomózás, festés-rajzolás, gyöngyözés, agyagozás, nemezelés, bőrözés, bábkészítés lesznek. Ezeken kívül más, tábor esetén elmaradhatatlan programok is várják a résztvevőket: szalonna és virslisütés, tábortűz, össznépi focizás, játék, móka, kacagás. Mindenkit várunk szertettel! GYERTEK VELÜNK ALKOTNI!
Kísérő tanárok: Szakálné Dornyi Erzsébet, Imréné Csernay Éva, Barabásné Németh Georgina, Hajagos Zsuzsanna

**Vándortábor július 5. - július 11.**: Idén először kerül megszervezésre ez a tábor az országos Erdei Vándortábor Program keretében. A tábor költsége 28.000Ft. A Vértesben gyalogolunk és ismerkedünk a helyi érdekességekkel, nevezetességekkel és magával az erdővel, élővilágával. A napi útvonalak hossza 10km körül mozog, a leghosszabb túrát az utolsó napon kell teljesíteni, melynek hossza 13km. A csomagjainkat magunkkal visszük két táborhely között, ezzel is csökkentve a táborozás alatti ÖKO-lábnyomunkat. Reméljük, hogy az egy hét alatt igazi túrázó közösségé válunk és mindenki büszkén (bár lehet, hogy fáradtan) tekinthet vissza a leküzdött akadályokra! Jelentkezzetek bátran és túrázzunk együtt a Vértesben!
Kísérő tanárok: Csákány Melinda, Fülöp Mária, Kathi Noémi, Magasi Péter

**Balatoni tábor július 18. - július 24.**: idei táborunk Szántódon kerül megszervezésre. A tábor költsége 39.000Ft. Ezen a vidám héten rengeteg játék, fürdőzés, izgalmas programok, kirándulások, tábortűz vár rátok. A táborba vonattal utazunk le és azzal is jövünk hazafelé. Minden jelentkezőt szeretettel várunk, hogy egy felejthetetlen élményben legyen része!
Kísérő tanárok: Csákány Melinda, Greskóné Rausch Szilvia, Kathi Noémi, Néráthné Kiss Annamária, Nádori László.
</div>