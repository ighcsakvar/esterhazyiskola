---
title: Diákönkormányzat
date: '2020-04-29 23:31'
hide_git_sync_repo_link: false
---

<div markdown="1" class="centered-text">
#### Diákönkormányzat

![](dok01.jpg?cropResize=200,200&classes=left)Iskolánk diákönkormányzata hosszú múltra tekint vissza. Minden tanév elején megválasztjuk az osztályok képviselőit, akik újult erővel vetik bele magukat a feladatokba. Minden osztály 2 tanulót választ, akiket alkalmasnak talál arra, hogy a saját közösségét képviselje. Így ők azok, akik részt vesznek koszorúzáson, gyertyagyújtáson, véleményezik a diákéletet érintő dolgokat. Ebben a tanévben szükség volt a szorgos kezekre is, amikor a helyettes államtitkár úrnak segítettek a fák ültetésében iskolánk udvarán.

A tanév minden időszakára jut valami tennivaló. Ősszel az akadályverseny megszervezésén munkálkodunk, majd a hűvösebb idő beköszöntével a benti programoké a főszerep. A Mikulás bál, a farsang jó alkalom a kikapcsolódásra, bulizásra. Ezeken kívül részt veszünk minden olyan feladatban, ami a gyermekek iskolai életét színesíti. Szeretnénk a diákönkormányzati képviselőket bevonni az Esterházy nap, Ölelésnap szervezésébe, lebonyolításába is.

![](dok02.jpg?cropResize=200,200&classes=right)Reméljük egyre több hagyományteremtő programunk lesz, amiben a diákok is kivehetik a részüket. Számítunk lelkesítő, aktivizáló szerepükre. 

A gyerekeket iskolánkban két pedagógus segíti a diákönkormányzati munkában. Az alsó tagozatosokat Néráthné Kiss Annamária képviseli, a felső tagozatosok Magasiné Kudlik Mónikához fordulhatnak észrevételeikkel, javaslataikkal.
</div>