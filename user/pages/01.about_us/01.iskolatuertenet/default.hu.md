---
title: Iskolatörténet
media_order: 'Az-uj-festmennyel.jpg,Bejarat-a-regi-festmennyel.jpg,bejarat-gesztenye.jpg,DSCF0144-1.JPG,IMG_4103-2.JPG,IMG_5393.JPG,IMG_5728.JPG,P1010053.JPG,regi-iskolaepulet-bejarat-felol.jpg,regi-iskola-falanak-festese.jpg,regi-sikola-udvara.jpg,udvar-faultetes-utan.jpg,foldmuves-iskola.jpg'
published: true
date: '2020-04-26 22:56'
hide_git_sync_repo_link: false
menu: Iskolatörténet
child_type: embedlycard
speakerdeck_title: ''
display_speakerdeck_title: '0'
speakerdeck_id: ''
speakerdeck_slide: ''
content:
    order:
        by: header.simple-events.start
        dir: asc
    items: '@self.children'
    filter:
        published: true
        type: event
embedly_card_title: ''
display_embedly_card_title: '0'
embedly_card_alignment: left
embedly_card_url: ''
display_child_page_titles: '0'
display_content_titles: '1'
hide_page_title: '0'
hide_next_prev_page_buttons: '0'
---

<div markdown="1" class="centered-text">
### Az iskola története

![](foldmuves-iskola.jpg?cropResize=300,300&classes=left)

Településünkön az iskolák a II. világháború előtt a történelmi egyházak kezében voltak. Csákváron így működött római katolikus, református és evangélikus hatosztályos elemi iskola. Az 1950. évi államosítást követően a nyolcosztályos általános iskola vette át az egyházi iskolák szerepét. Az oktatás a négy tantermes Szent István utcai épületben, a volt református iskola épületében - a későbbi községi könyvtár, majd a mai Kálvin otthon épületében -, valamint a mai római katolikus Szeretetotthon - egykori zárda - épületében folytatódott. A zárda épülete óvodai nevelésre is szolgált. 1953 szeptemberében a katolikus zárdában megszűnt az oktatás, helyette a Pásztorház épületében alakítottak ki öt tantermet. Mindezen épületekben csak délelőtt-délutáni váltásokkal tudták megoldani a tanítást tiszta fiú és lány osztályokban.

![](regi-iskolaepulet-bejarat-felol.jpg?cropResize=300,300&classes=right)

1955-56-tól már koedukáltan oktatták a diákokat. 1964-ben a Szent István utcai épület két tanteremmel bővült, ahol két évig mezőgazdasági technikumi képzés folyt, amit 1966-ban a bicskei gimnázium vett át. 1971-ben a napközi épületével bővült az iskola. Ebben az évben a gyógypedagógiai nevelés és oktatás is megkezdődött.

![](IMG_5393.JPG?cropResize=300,300&classes=left)

Az oktatás-nevelés körülményeit jelentősen javította a Szabadság téri új épület birtokbavétele 1986-ban. Égetően szükség volt rá, mert 1985-ben Gánt község kérésére a felső tagozatos tanulók a csákvári iskola diákjai lettek, velük is növekedett a tanulói létszám. Ezzel együtt végre megvalósulhatott az egyműszakos oktatás valamennyi épület igénybevételével.

A rendszerváltást követően fokozatosan váltotta fel az orosz nyelv oktatását a német nyelv tanítása. 1991-ben a iskolánkban elkezdődött az erkölcstan és a hittan párhuzamos tanítása - szülői választás alapján. A mai napig katolikus, református, evangélikus hittan valamint etika órák az órarendbe beépítve szerepelnek.

Az úttörőszervezet működését az iskolai Diákönkormányzat váltotta fel. 1992-től 1996-ig 9-10. évfolyamon gazdaképző osztályok indultak, az országos társadalmi igényeknek megfelelően. A szaktantermek kialakítása, a szakszertárak gazdagítása, a számítógépes oktatás bevezetése és fejlesztése is erre az időszakra tehető. Az új épület tornaterme a testnevelésórákon kívül az általános sportfoglalkozásoknak és az iskolai, valamint önkormányzati rendezvényeknek is helyet biztosított, és biztosít még ma is.

1997-től Általános Iskola és Zeneiskola lettünk, így zeneoktatásban is részesülhettek a művészetkedvelő diákok.

2004-től Általános Iskola és Alapfokú Művészetoktatási Intézményként működtünk 2009-ig. 

2007 októberében iskolánk felvette gróf Esterházy Móric nevét. Az ünnepség díszvendége volt Esterházy Mónika, Esterházy Móric akkor egyetlen élő gyermeke. (Gróf Esterházy Móric Általános Iskola és Alapfokú  Művészetoktatási Intézmény)

2009-ben megszűnt intézményünkben az alapfokú művészetoktatás. Azóta csak helyet biztosítunk a zeneoktatásnak, a Dallam AMI látja el ezt a feladatot. Együttműködésünk töretlen, diákjaink érdekében összehangoljuk tevékenységeiket.

2013-tól vagyunk Esterházy Móric Nyelvoktató Német Nemzetiségi Általános Iskola.

![](Bejarat-a-regi-festmennyel.jpg?cropResize=400,400&classes=left)![](Az-uj-festmennyel.jpg?cropResize=400,400&classes=right)

2018-ban jelentős változás történt intézményünk életében. A gánti iskola a 2017/18-as tanévben még tagintézmény volt, a 2018/19-es tanévben pedig már telephely. Ettől kezdve teljesen egy iskola vagyunk, nincs Gánton iskolavezetés. Ugyanezen a nyáron egy nagyszabású felújítás kezdődött el iskolánk főépületében. Csákvár Város Önkormányzata az Energetikai Korszerűsítés Csákváron (TOP -3.2.1) pályázat keretében kicseréltette a nyílászárókat, korszerűsítette a fűtésrendszert és szép külsőt adott az épületnek. Kiss Sándor festőművész pedig a diákok bevonásával elkészítette a tűzfalon látható festményt, mely nagyban hozzájárul iskolánk arculatához, és a logónk alapjául szolgált. A kép intézményünk helyét, szerepét ábrázolja Csákvár szívében. A település fontos részének érezzük magunkat, a múltra épülő jövő oszlopának.

A 2019/20-as tanévben a Székesfehérvári Tankerületi Központ „Esterházy Móric Nyelvoktató Német Nemzetiségi Általános Iskola tanulást segítő tereinek infrastrukturális fejlesztése” (EFOP-4.1.3.) projektje keretén belül sor került a tornaterem sportpadlójának cseréjére, és az alakuló tér térkövezésére.

A szép külsőt igyekszünk minél színesebb, gazdagabb tartalommal megtölteni. Célunk a magas szintű oktatás mellett, változatos diákélet biztosítása, és a példaértékű közösségformálás.
Igyekszünk tanítványainkat környezettudatosságra, a természet szeretetére nevelni.

![](udvar-faultetes-utan.jpg?cropResize=300,300&classes=left)
Nagy örömünkre 2020 októberében Településfásítási Program keretében 15 fa talált otthonra iskolánk főépületének udvarán, majd az Országos Magyar Vadászkamarától 10 db odút és madáretetőt kaptunk, melyeket szintén a gyermekekkel közösen helyeztünk el.

Nemcsak a tanév során biztosítunk programokat a diákoknak, hanem a nyár folyamán is különböző táborozási lehetőségeket kínálunk nekik. A szülők anyagi terheinek csökkentése érdekében igyekszünk megragadni a pályázati és támogatási lehetőségeket. Ilyen volt az „Iskolai közösségi programok megvalósítása” elnevezésű EFOP-3.3.5. pályázat is, valamint az Erzsébet-táborok.

</div>
<br/>
<br/>
<br/>
<div markdown="1" class="centered-text">
![](IMG_4103-2.JPG?cropResize=337,337&classes=left)![](bejarat-gesztenye.jpg?cropResize=337,337&classes=left)![](IMG_5728.JPG?cropResize=337,337&classes=left)
</div>
<br/>
<br/>
<br/>
<br/>
<br/>
<br/>
<br/>
<br/>
<br/>
<br/>
<br/>
<br/>
<div markdown="1" class="centered-text">
![](regi-iskola-falanak-festese.jpg?cropResize=300,300&classes=left)![](DSCF0144-1.JPG?cropResize=300,300&classes=left)![](regi-sikola-udvara.jpg?cropResize=300,300&classes=left)
</div>