---
title: 'Rólunk mondták'
date: '2020-04-28 22:15'
hide_git_sync_repo_link: false
menu: 'Rólunk mondták'
---

<div markdown="1" class="opinions centered-text">
<blockquote cite="Barta Tamás, tanácsadó pedagógus, Fejér Megyei Pedagógiai Szakszolgálat">
Az iskolában dolgozó kollégákkal nagyon jó együttműködés alakult ki az elmúlt években.
Közösen dolgozunk azon, hogy a 8. osztályban a gyerekek pálya- és iskolaválasztása gördülékeny legyen. 
Ehhez a felső tagozaton minden évben osztályfőnöki órák keretében pályaorientációs órákat tartunk kollégáimmal, az iskolával, osztályfőnökökkel egyeztetve.
A 7. 8. osztályosok számára egyéni tanácsadást szervezünk megkönnyítve számukra a pálya- és iskolaválasztást. Ebben az osztályfőnökök támogatják munkánkat, felhívják a tanulók és szüleik figyelmét erre az ingyenes lehetőségre.
Miért szeretek visszajárni az iskolába?
* Azt látom, hogy a tanulók szeretik iskolájukat, érdeklődők, a pedagógusok egyénileg is figyelnek rájuk, segítik őket céljaik elérésében.
* A pedagógusokkal gördülékeny az együttműködés, szívélyesen fogadnak bennünket, segítik a munkánkat.
</blockquote>
<blockquote cite="Magyar László a Szent Kristóf Ház Fogyatékkal Élők Nappali Intézményének intézményvezetője">
Egy Iskola, amely példát mutat elfogadásról, az akadályozottsággal élőkkel való közösségvállalásról.
Valahányszor Csákváron, az Esterházy Móric Iskolában jártunk, mindig őszinte érdeklődést, segíteni akarást, szeretetet tapasztaltunk a pedagógusok és a diákok részéről. Az iskolában évente megrendezett Magyar Parasport Napja programjain örömmel vettünk részt a székesfehérvári Szent Kristóf Ház felnőtt fiataljaival. Jó volt együtt lenni a nyitott, elfogadó tanulókkal, osztozni a közös sportolásban, beszélgetésekben, játékokban, alkotásokban. Kölcsönös tiszteletünkkel, színes személyiségünkkel gazdagítottuk, bíztattuk egymást. Mindnyájunknak élmény volt az együttlét!
</blockquote>
<blockquote cite="Klébert Antal természetvédelmi őr (DINPI), ésBerkó Gyöngyi ökoturisztikai referens (DINPI)">
    A Fenntarthatósági Témahét  keretében meghirdetett faültetéshez kapcsolódott a Duna-Ipoly Nemzeti Park Igazgatósága is, zömében korai juharfa csemeték  felajánlásával. Egy faültetés mindig lélekemelő büszke tett,  hosszú évekre hozott döntés. Az ültetésben részt vevő diákok talán most még át sem érzik, de ez a fa még akkor is ott fog állni, amikor már felnőttként térnek vissza iskolájukba. Nemcsak a fa  árnyékát élvezhetik, hanem számos emlék  felelevenedik ha ránéznek az akkorra már nagyra nőtt fára, amit saját kezükkel ültettek el iskolai társaikkal, tanáraikkal. De az egyén  büszkesége mellett az adott iskola közösségének is örömet  jelent  aktívan részt venni a közvetlen környezetük egészséges és környezettudatos  kialakításában.
Az  iskolájukban járva   számos pozitív példa mutatta:  itt  a pedagógusoknak fontos, hogy élhető, barátságos  környezetben tölthessék a tanulók szorgos mindennapjaikat. Egyszerre hálás, de   kitartó oktatói munka   formálni,  erősíteni a gyerekek szemléletét a természet szeretete felé, megmutatni nekik milyen egyszerű  cselekedetekkel  tudnak hozzájárulni a Föld értékeinek fenntartásában. Ehhez az elkötelezett de nemes tevékenységükhöz kívánunk kitartást és élményekkel teli munkát!  Reméljük a jövőben mi is többször részt tudunk venni természetismereti programjaikon.
</blockquote>
<blockquote cite="Lóky Csenge, Duo RedWhite">
Tavalyi ifjúsági koncertsorozatunk során a legmaradandóbb élményt a csákvári fellépésünk adta; a teljes előadás alatt nagy fokú figyelmet, beleélést és lelkesedést tapasztaltunk, ami csak egyre fokozódott. A diáksereg kitörő ovációban nyilvánította ki tetszését a koncert végén. Hiszünk benne, hogy sikerült őket inspirálnunk.
</blockquote>
<blockquote cite="Németh Gábor, Köfém Sport Club Utánpótlás Vezető">
Több mint tíz éve működik együtt eredményesen az iskola az Alba Fehérvár Kézilabda Clubbal. Azóta sőt már azt megelőzően is több ügyes és magas szinten sportoló került ki az iskola falai illetve a Csákváron működő csoportjainkból. Mindez köszönhető az ott dolgozó (ma is!!) lelkes és lelkiismeretes tesnevelőknek, edzőknek. A közelmúltban is érkezett közvetlenül az NB.I. - ben szereplő csapatunkhoz az iskola volt tanítványa. Együttműködésünk, köszönhető az iskola hozzáállásának ma is kiváló és reméljük, ez a közeljövőben is így marad  !
</blockquote>
<blockquote cite="Lóky Gabriella, szakképzési referens, Nemzeti Agrárgazdasági Kamara">
Már több alkalommal is feltűnt számunkra az, mikor a csákvári iskolások vesznek részt pályaorientációs programjainkon, akkor ott nincsenek magatartási problémák, nincs zajongás, de nincs passzivitás sem, hanem aktív, gyermeki kíváncsiság, érdeklődés, nyitottság és udvariasság. Szívesen hívjuk őket rendezvényeinkre.
</blockquote>
<div markdown="1" class="opinions centered-text">
<blockquote cite="Jantay Kata, pályaorientációs és szakmai referens, SZÉKESFEHÉRVÁRI SZAKKÉPZÉSI CENTRUM">
Ma is emlékszem arra a napra, amikor először jártam Csákváron az Esterházy Általános Iskolában. Nyolcadik osztályosoknak szervezett szülői értekezletre hívtak, több székesfehérvári intézménnyel együtt. Kevés helyen éreztem olyan elhivatottságot és összetartó közösséget, amivel a csákvári iskola pedagógusai segítik a pályaválasztás előtt álló családokat. Az azóta kialakult jó kapcsolat megerősített abban, hogy nem csalt az első benyomás. Az Esterházy Általános Iskola biztos és jó alapokat ad a gyerekeknek ahhoz, hogy később, a középfokú tanulmányaik alatt is sikeresen megállják a helyüket.
</blockquote>
</div>